<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator"/>

  <title>Prima sezóna</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body>
  <div class="wordsection13">
    <p class="e-booktirazacitacetext">&nbsp;</p>

    <p class="e-booktirazacitacetext">&nbsp;</p>

    <p class="e-booktirazacitacetext">&nbsp;</p>

    <p class="e-booktirazacitacetext">&nbsp;</p>

    <p class="e-booktirazacitacetext">&nbsp;</p>

    <p class="e-booktirazacitacetext">&nbsp;</p>

    <p class="e-booktirazacitacetext">&nbsp;</p>

    <p class="e-booktirazacitacetext">Tentokrát byl plán tutový a&nbsp;bylo to vymyšleno tak: Zdeněk Pivonka odjel do Prahy k&nbsp;rodičům, protože dostal telegram, že mu onemocněla matka. Irena už dávno Rosťovi slíbila, že mu bude sedět modelem k&nbsp;portrétu; a&nbsp;protože tou dobou patřilo k&nbsp;ctižádosti všech kosteleckých holek mít od Rosti portrét, nebude se Irena jistě zdráhat využít Zdeňkovy nepřítomnosti a&nbsp;přijít do Rosťovy chaty v&nbsp;lese, kterou používal jako ateliér. Skicy k&nbsp;portrétům si Rosťa schovával, a&nbsp;holkám neříkal proč. Jelikož jim ale dával zadarmo hotové a&nbsp;děsně barevné portréty, žádná po tom nepátrala. Já jsem podle toho plánu měl, jako rozervaný marnou láskou, bloudit ten den po lese a&nbsp;jako náhodou zajít po obědě do Pittermanovic chaty. Potom měl Rosťa jako říct, že asi tak na hodinku na dvě Irenu nepotřebuje, neb pro dokončení obrazu je lepší, když tam model není, aby ho nerozptyloval. Rosťa často holky poučoval, že je expresionista, to znamená, že do jejich obličejů promítá své vnitřní stavy, které v&nbsp;něm vyvolávají. Té dvouhodinové pauzy, potřebné k&nbsp;tomu, aby Rosťa promítl své stavy do Ireny, jsem měl využít já. Počítali jsme, že ji pozvu na procházku do lesa, a&nbsp;dál, mezi skály, a&nbsp;tak dále, jak nejdál to půjde. Rosťa se měl zatím vytratit do Kostelce a&nbsp;nechat v&nbsp;chatě nějakou výmluvu, takže až se vrátíme z&nbsp;procházky s&nbsp;Irenou uvedenou do přístupné nálady, bude tam jen jeho vzkaz a&nbsp;nedokončený portrét. Potom už bude záležet jen na mně, jak dlouho se mnou Irena v&nbsp;chatě zůstane. Pro jistotu dal Rosťa na palandu čisté prostěradlo.</p>

    <p class="e-bookprozatext">Byl to krásně vymyšlený plán. Nejkrásnějc ze všech, co jsme je až dosud s&nbsp;Rosťou vymysleli na různé jiné holky. Většinou moc nevyšly, ale tenhle byl tutový.</p>

    <p class="e-bookprozatext">Ve čtvrt na dvě jsem tedy, jako hrozně smutně, vlezl do chaty a&nbsp;jako jsem se překvapil:</p>

    <p class="e-bookprozatext">„Ahoj! To je ohromný! Vy ste tady? To sem nevěděl! Neruším?“</p>

    <p class="e-bookprozatext">„Nerušíš,“ řekl Rosťa, přesně jak to měl v&nbsp;roli, nic nezapomněl.</p>

    <p class="e-bookprozatext">Irena po mně koukla s&nbsp;inteligentním podezřením, a&nbsp;mně najednou připadalo, že plán třeba není tak tutový. A&nbsp;s&nbsp;lanem přes rameno a&nbsp;v&nbsp;horolezeckých pumpkách, které jsem si navlík na to rozervané bloudění, jsem si připadal trošku vedle.</p>

    <p class="e-bookprozatext">„Co tu děláš?“ pravila Irena.</p>

    <p class="e-bookprozatext">„Tak…“ řekl jsem lyricky. „Bylo mi smutno… víš, Ireno? Tak sem se šel tak courat… do skal…“</p>

    <p class="e-bookprozatext">Až sem jsme měli konverzaci přibližně promyšlenou. Odsud začínala šachová partie, kde na všechno, co by Irena řekla, byla řada možných replik.</p>

    <p class="e-bookprozatext">Řekla repliku, s&nbsp;níž jsem vůbec nepočítal:</p>

    <p class="e-bookprozatext">„Tak proč se necouráš? Di se courat!“</p>

    <p class="e-bookprozatext">„Bolej mě nohy,“ řekl jsem. „A&nbsp;dyž tady mistra nerušim…“</p>

    <p class="e-bookprozatext">„Ale mě rušíš!“</p>

    <p class="e-bookprozatext">„Proč tebe, Ireno?“</p>

    <p class="e-bookprozatext">„Já se stydím,“ pravila Irena. „Já se nemůžu tvářit přirozeně.“</p>

    <p class="e-bookprozatext">„Proč by ses měla stydět? Nesedíš k&nbsp;aktu,“ pravil Rosťa.</p>

    <p class="e-bookprozatext">Tu nahrávku Irena moudře ignorovala.</p>

    <p class="e-bookprozatext">„Mě to prostě znervózňuje. Ať de Danny pryč. Dyž tu je, já nemůžu mít přirozenej výraz.“</p>

    <p class="e-bookprozatext">„Já na tvým výrazu nic nepřirozenýho nepozoruju,“ řekl Rosťa. „Valíš voči, jako dybys měla vobrnu ve víčkách, ale to ty děláš dycky.“</p>

    <p class="e-bookprozatext">„Jakto valim voči? Mám je velký.“</p>

    <p class="e-bookprozatext">„Asi je chceš mít eště větší,“ řekl Rosťa. „A&nbsp;koukni, já tě už stejně nepotřebuju. Podobu mám zachycenou, teď tě dodělám a&nbsp;promítnu do toho vnitřní stavy, kerý ve mně vyvoláváš.“</p>

    <p class="e-bookprozatext">„Tak už nemusím sedět?“</p>

    <p class="e-bookprozatext">„Ne.“</p>

    <p class="e-bookprozatext">„Tak já se budu dívat, jak promítáš ty stavy.“</p>

    <p class="e-bookprozatext">„To nemůžeš.“</p>

    <p class="e-bookprozatext">„Proč?“</p>

    <p class="e-bookprozatext">„Protože dyž se budeš dívat, žádný stavy se nepromítnou. Znervózňuje mě to jako tebe. Žádný stavy bych neměl, dyby ses mi dívala na prsty.“</p>

    <p class="e-bookprozatext">Bylo vidět, že Irena mu moc nevěří.</p>

    <p class="e-bookprozatext">„Di se projít,“ řekl Rosťa podle role. „Přiď tak za dvě hodiny, portrét bude hotovej.“</p>

    <p class="e-bookprozatext">Jo?“ řekla Irena a&nbsp;já ji poznal na hlase, že má v&nbsp;úmyslu nějakou neplechu. „I&nbsp;se stavama?“</p>

    <p class="e-bookprozatext">„Se všim,“ pravil Rosťa. „I&nbsp;s&nbsp;tim cucflekem, co máš pod límečkem.“</p>

    <p class="e-bookprozatext">„Žádnej nemám!“ ohradila se, ale nejistě si sáhla pod límeček.</p>

    <p class="e-bookprozatext">„Tak dobře,“ pravila. „Tak já pudu domu a&nbsp;vrátím se ve čtyři.“</p>

    <p class="e-bookprozatext">„To ti nestojí zato,“ namítl rychle Rosťa, aby zachránil plán.</p>

    <p class="e-bookprozatext">„Ale stojí. Mám to domu dvacet minut z&nbsp;kopce a&nbsp;půl hodiny do kopce. To eště pořídím jít na rande.“</p>

    <p class="e-bookprozatext">„S&nbsp;kym?“ otázal se Rosta.</p>

    <p class="e-bookprozatext">„No se Zdeňkem, přirozeně.“</p>

    <p class="e-bookprozatext">„Ten jel přece do Prahy?“</p>

    <p class="e-bookprozatext">To patrně neměl říkat, protože Irena si dala jedna a&nbsp;jedna dohromady.</p>

    <p class="e-bookprozatext">„Jak to víš?“ zeptala se, měl jsem dojem, že vítězně.</p>

    <p class="e-bookprozatext">„Jak?“ opakoval Rosťa a&nbsp;přemýšlel. V&nbsp;takovýchle situacích neprojevoval moc velkou pohotovost.</p>

    <p class="e-bookprozatext">„Povídala to vaše Alena,“ pomohl jsem mu. Sobě jsem tím nepomohl.</p>

    <p class="e-bookprozatext">„Ty to víš taky?“ Irena na mě obrátila své, jak správně řekla, veliké oči, hnědé s&nbsp;kapičkama medu v&nbsp;duhovce.</p>

    <p class="e-bookprozatext">„No… říkala to vaše Alena…“</p>

    <p class="e-bookprozatext">„Tak ty to víš taky?“</p>

    <p class="e-bookprozatext">„No vím. Vaše Alena&nbsp;–“</p>

    <p class="e-bookprozatext">„Já vim, že to říkala naše Alena. Akorát že je to zajímavý.“</p>

    <p class="e-bookprozatext">„Mě to nezajímá,“ řekl jsem.</p>

    <p class="e-bookprozatext">„Ale mě jo.“</p>

    <p class="e-bookprozatext">„Mě nezajímá, jestli je Zdeněk v&nbsp;Praze nebo kde.“</p>

    <p class="e-bookprozatext">„To mě taky ne. Mě zajímá, že ty seš tady. Vod který doby seš takovej samotář, Daníčku?“</p>

    <p class="e-bookprozatext">Vstala, měla na sobě na ten portrét parádní žluté šaty s&nbsp;hnědým límečkem.</p>

    <p class="e-bookprozatext">„Tak ahoj, Rosťo! Ve čtyři sem zpátky.“</p>

    <p class="e-bookprozatext">A&nbsp;vítězně odešla středem.</p>

    <p class="e-bookprozatext">Vyměnili jsme si s&nbsp;Rostou bezmocné pohledy a&nbsp;já vypadl za Irenou.</p>

    <p class="e-bookhvezdickystred">*&nbsp;*&nbsp;*</p>

    <p class="e-booktirazacitacetext">„Můžu tě doprovodit, Ireno?“ řekl jsem, sotva jsem ji dostihl. Rázovala k&nbsp;městu téměř skautským krokem.</p>

    <p class="e-bookprozatext">Přejela zrakem mou kompletní lezeckou výzbroj:</p>

    <p class="e-bookprozatext">„Ty nepudeš lízt?“</p>

    <p class="e-bookprozatext">„Samotnýho mě to nebaví. Myslel sem, že třeba někoho potkám…“</p>

    <p class="e-bookprozatext">„Ve všední den?“</p>

    <p class="e-bookprozatext">„No třeba.“</p>

    <p class="e-bookprozatext">„Nebos třebas myslel, že třebas potkáš mě, třebas?“</p>

    <p class="e-bookprozatext">„Třeba. To by bylo nejlepší.“</p>

    <p class="e-bookprozatext">Zastavila se, utrhla kopretinu a&nbsp;dala si ji za ucho. Pak se obrátila ke mně.</p>

    <p class="e-bookprozatext">„Vy ste se s&nbsp;Rostou smluvili. To je mi jasný.“</p>

    <p class="e-bookprozatext">Udělal jsem užaslého:</p>

    <p class="e-bookprozatext">„Smluvili? Jak to?“</p>

    <p class="e-bookprozatext">„Nedělej hloupýho, dyž seš mazanej. Ale ne zas tak moc. Taky seš trošku hloupej.“</p>

    <p class="e-bookprozatext">Chvíli jsem obdivoval ten myšlenkový kruh, pak jsem řekl:</p>

    <p class="e-bookprozatext">„Přiznávám se, Ireno. Smluvili jsme se.“ Plán byl úplně v&nbsp;tahu. „Ale není to moje vina!“</p>

    <p class="e-bookprozatext">„Na Rosťu to nesváděj. Ten není jako ty. Ten miluje Marii Dreslerovou a&nbsp;jiný nevobtěžuje.“</p>

    <p class="e-bookprozatext">Byla, jako všechny holky, dost informovaná. Ne úplně. Taky byla dost neinformovaná, vyrobil jsem zase já myšlenkový kruh.</p>

    <p class="e-bookprozatext">„Nesvádím to na Rosťu. Ale ty seš ke mně, jak dybych ti něco udělal.“</p>

    <p class="e-bookprozatext">„A&nbsp;co sestřenky Weberovic? A&nbsp;prej si na tebe nedávno stěžoval ve škole pan Nedoložil z&nbsp;Mýta. Nevíš proč?“</p>

    <p class="e-bookprozatext">„To teda nevim. Potkal sem jejich Kristýnu náhodou v&nbsp;parku a&nbsp;von se na mě vrh jak lidožrout.“</p>

    <p class="e-bookprozatext">„A&nbsp;Karla-Marie?“</p>

    <p class="e-bookprozatext">„To mě vyčítáš ty, Ireno? A&nbsp;co Zdeněk?“</p>

    <p class="e-bookprozatext">„To je něco jinýho. S&nbsp;tim chodim.“</p>

    <p class="e-bookprozatext">„Já bych byl s&nbsp;Karlou-Marií taky chodil, dyby na mě nebyly sehrály tu habaďůru. Stejněs je asi navedla ty.“</p>

    <p class="e-bookprozatext">„Prosim tě! Ty nepotřebujou navádět! Myslíš, žes byl první, kerej se spálil?“</p>

    <p class="e-bookprozatext">„Vidíš. A&nbsp;stejně miluju jen tebe.“</p>

    <p class="e-bookprozatext">„A&nbsp;co dybys chodil s&nbsp;Weberkama?“</p>

    <p class="e-bookprozatext">„Stejně bych miloval jen tebe.“</p>

    <p class="e-bookprozatext">„Stejně hrdloužeš,“ řekla.</p>

    <p class="e-bookprozatext">„Stejně tě miluju.“</p>

    <p class="e-bookprozatext">Domů se jí ale už zjevně nechtělo. Plán se dal ještě zachránit.</p>

    <p class="e-bookprozatext">„Ireno,“ řekl jsem. „Pojď se projít do skal. To nemá přece fakt cenu jít na hodinu domu.“</p>

    <p class="e-bookprozatext">„Jo, já vim. A&nbsp;ty na mně budeš škemrat, jako dycky.“</p>

    <p class="e-bookprozatext">„No budu, dyž budeš chtít.“</p>

    <p class="e-bookprozatext">„Já ale nebudu.“</p>

    <p class="e-bookprozatext">„Obyčejně chceš.“</p>

    <p class="e-bookprozatext">„Dneska nebudu.“</p>

    <p class="e-bookprozatext">„Tak nebudeš.“</p>

    <p class="e-bookprozatext">„A&nbsp;nebudeš na mě škemrat?“</p>

    <p class="e-bookprozatext">„Budu.“</p>

    <p class="e-bookprozatext">„Aspoň seš upřímnej,“ řekla. „Jinak seš teda vejlupek špatností.“ Pohlédla k&nbsp;šedivým vrškům skal, které vábně svítily v&nbsp;červencovém slunci.</p>

    <p class="e-bookprozatext">„Poď!“ pravil jsem jako vášnivě.</p>

    <p class="e-bookprozatext">V&nbsp;makovičce se jí rodil zas nějaký její plán.</p>

    <p class="e-bookprozatext">„Víš co?“ řekla. „Pudem si zalozit.“</p>

    <p class="e-bookprozatext">„Zalozit?“</p>

    <p class="e-bookprozatext">Jasně uslyšela v&nbsp;mém hlase otrávenost, poněvadž se rozesmála.</p>

    <p class="e-bookprozatext">„Aspoň budeš mít zaměstnaný ruce, Daníčku!“</p>

    <p class="e-bookprozatext">„Ty bys mě teda votrávila.“</p>

    <p class="e-bookprozatext">„Dyťs vo lození napsal báseň,“ pravila. „Sice pod pseudonymem, ale každej přeci ví, že je vod tebe,“ a&nbsp;posměšně zarecitovala verš z&nbsp;mého výplodu, který mi otiskli v&nbsp;Kosteleckých listech: „<span class="e-booktirazacitacetextkurzivachar">Tak svaly obrostlý a&nbsp;s&nbsp;lýtky ze železa&nbsp;– k&nbsp;zlatému slunci modrým vzduchem leza –</span>“</p>

    <p class="e-bookprozatext">„Přestaň, Ireno!“</p>

    <p class="e-bookprozatext">Svaly jsem moc obrostlý nebyl a&nbsp;k&nbsp;celému tomu ostudnému opusu mě inspirovala jedině její, ne moje vlastní lýtka. Míval jsem na ně dobrý výhled, jak jsem lezl za ní, a&nbsp;ona lezla za Zdeňkem, všichni na jednom laně.</p>

    <p class="e-bookprozatext">„A&nbsp;nenapsals to snad?“</p>

    <p class="e-bookprozatext">„No napsal. Ale ne kvůli lezení. Kvůli tobě.“</p>

    <p class="e-bookprozatext">„Mně se ale chce lízt. Tak jestli mě miluješ, tak poď. Uděláme Pět prstů.“</p>

    <p class="e-bookprozatext">Jo, pomyslel jsem si. Já udělám pět prstů. Pět o&nbsp;jednoho. Dnes v&nbsp;noci, jak to tak vypadá. To jsem Ireně přirozeně neřekl.</p>

    <p class="e-bookhvezdickystred">*&nbsp;*&nbsp;*</p>

    <p class="e-booktirazacitacetext">V&nbsp;klubovní chatě Klubu českých turistů se Irena převlíkla do svých populárních knickerbockerů se srdcem z&nbsp;hnědé kůže na zadečku a&nbsp;do svého odřeného klukovského pruhovaného saka s&nbsp;koženými náloketníky a&nbsp;s&nbsp;koženou slaňovací záplatou na rameni. Ověsila se karabinkama, smyčkama a&nbsp;slaňovacíma skobama, asi abych na ni nemoh, a&nbsp;odvedla mě k&nbsp;úpatí Pěti prstů.</p>

    <p class="e-bookprozatext">Nevím, proč tomu tak říkali. Vypadalo to spíš jako výhrůžně vztyčený ukazovák, ale podle tabulek obtížnosti to byla jen trojka. Nahoře jsem nikdy nebyl, ani jsem netoužil se tam dostat. Ani s&nbsp;Irenou. Věděl jsem, jak ty vršky vypadají. Kolik je tam místa. Tam, když holka nechce, nejde dělat absolutně nic.</p>

    <p class="e-bookprozatext">„Pudeš první?“ zeptala se Irena.</p>

    <p class="e-bookprozatext">Zabručel jsem: „Jasně!“ a&nbsp;vůbec jsem se na to teda netěšil.</p>

    <p class="e-bookprozatext">„Ale na Pěti prstech je první plošinka až támhle, vidíš?“ Ukázala kamsi vzhůru, dobrých šest metrů. „Abys neslít, náhodou.“</p>

    <p class="e-bookprozatext">„Tak náhodou slítnu a&nbsp;zabiju se.“</p>

    <p class="e-bookprozatext">„To ne, ale moh by sis pěkně nabít,“ dělala, že neslyší můj výmluvný podtext. „Já tě budu jistit přes tady ten smrk.“</p>

    <p class="e-bookprozatext">Než jsem se mohl ohradit, aby nepodnikala nic, co by stálo v&nbsp;cestě mému Todeswunschi, vyskočila na kmen urostlého smrku, jako veverka vyšplhala k&nbsp;nejnižším větvím a&nbsp;po těch zas jako opice lezla výš a&nbsp;výš.</p>

    <p class="e-bookprozatext">Jak lezla, zavzpomínal jsem, co všechno jsem si už kvůli ní užil. Do sokolského cvičení jsem kvůli ní začal chodit. No, k&nbsp;ničemu jsem se nevycvičil, jedině že jsem si vykloubil ruku, a&nbsp;ještě levou, takže ani ze školy jsem se nemohl ulejt. Pak jsem začal jezdit na lyžích. Jakživ jsem přesně nepřišel na to, jak se na lyžích zatáčí, aby sebou člověk neseknul. Chodil jsem plovat do bazénu v&nbsp;Městské spořitelně, i&nbsp;v&nbsp;létě na Jericho, ale ať jsem ploval, jak jsem ploval, Zdeněk vždycky ploval líp, málo platné. Jednou jsem skočil až z&nbsp;věže, abych se před Irenou vytáh, ale Benno skočil za mnou, a&nbsp;jak byl tlustý, letěl rychlejc, pod vodou mi dopad na záda a&nbsp;vyrazil mi dech. A&nbsp;křísit mě musel zrovna Zdeněk boucháním do zad. Irena se samozřejmě taky přidala. Co já už kvůli té holce vytrpěl, a&nbsp;na jazz úplně kašlala.</p>

    <p class="e-bookprozatext">Byli jsme už k&nbsp;sobě přivázáni lanem a&nbsp;Irena, někde až nahoře v&nbsp;koruně smrku, ho provlíkla skobou, skobu pověsila na smyčku, tu zahákla kolem kmene a&nbsp;přes nějakou větev a&nbsp;slezla dolů. Lano se zdvihalo od mých prsou do koruny borovice a&nbsp;z&nbsp;ní viselo dolů k&nbsp;Ireniným ňadrům.</p>

    <p class="e-bookprozatext">„Tak di na nástup,“ pravila, v&nbsp;očích viditelné čerty-ďábly.</p>

    <p class="e-bookprozatext">Šel jsem jak gladiátor, a&nbsp;sotva jsem vylez půl metru, přirozeně, ujela mi noha a&nbsp;sklouz jsem zpátky a&nbsp;praštil jsem se o&nbsp;skálu do nosu.</p>

    <p class="e-bookprozatext">„Támhle napravo máš chyt,“ poučila mě odbornicky. „Tam dosáhneš pravou. Pak levou asi čtyři decimetry rovnou nahoru, tam sou hodiny.“</p>

    <p class="e-bookprozatext">S&nbsp;velkou námahou jsem učinil podle jejích rad a&nbsp;vylezl jsem tak asi tři metry. Pak jsem se dostal do nesnází. Stěna se tam naklonila do převisu.</p>

    <p class="e-bookprozatext">Koukl jsem, proti všem pravidlům, dolů. Irena stála pode mnou, široce rozkročená, aby udržela mou váhu, kdybych se zřítil, a&nbsp;úplně vážnýma očima sledovala mé nemehlovské pohyby. Zalila mě vlna lásky, přesto, že má situace byla prekérní.</p>

    <p class="e-bookprozatext">„Nekoukej dolu, Danny!“ zvolala ihned přísně. „Dívej! Napravo máš šikmou spáru. Dostaň se do ní a&nbsp;sokolíkem di asi metr, tam sou zase hodiny, a&nbsp;vod těch máš jenom metr k&nbsp;traverze.“</p>

    <p class="e-bookprozatext">Jí se to lehce řekne, pomyslel jsem si. Patrně se zřítím. Přesto jsem se s&nbsp;napětím všech svých saxofonistických svalů dostal ke spáře a&nbsp;zaujal jsem sokolí pozici. To jest, oběma rukama těsně vedle sebe jsem se chytil jedné strany šikmé pukliny, špičkama obou nohou jsem se vzepřel o&nbsp;druhou stranu, a&nbsp;takto držen tahem rukou a&nbsp;tlakem nohou vodorovně nad prostorem, měl jsem se pomalu sunout vzhůru.</p>

    <p class="e-bookprozatext">Sunul jsem se, dost rychle, dolů.</p>

    <p class="e-bookprozatext">„Ne dólu, Danny! Nahóru!“ uslyšel jsem pokárání učitelky pod sebou. Abych zahladil trapnou skutečnost, že mě přemáhá gravitace, zasupěl jsem jako udiveně:</p>

    <p class="e-bookprozatext">„Nahóru?“</p>

    <p class="e-bookprozatext">„No samo!“</p>

    <p class="e-bookprozatext">Napnul jsem barové svaly i&nbsp;hříšnickou vůli a&nbsp;měl jsem dojem, že vážím tunu. Zejména zadek. V&nbsp;té chvíli pravděpodobně zasáhl Pán Bůh, protože nějakým způsobem jsem se prostě dostal k&nbsp;těm hodinám. Chytil jsem se jich, levou nohou jsem nahmátl nějaký stup, pravou jsem chvíli šmátral, pak jsem se vzdal, a&nbsp;nechal jsem ji viset jen tak dolů. Blízko mě šuměly koruny vysokých borovic a&nbsp;nějaká blbá veverka ustala v&nbsp;hlodání na vršku jedné borovice a&nbsp;čučela na mě.</p>

    <p class="e-bookprozatext">„Musíš mít <span class="e-booktirazacitacetextkurzivachar">tři</span> vopěrný body, Danny! Dva sou riskantní!“ zaječela hluboko dole Irena.</p>

    <p class="e-bookprozatext">„Dyť se držim voběma rukama.“</p>

    <p class="e-bookprozatext">„Ale jenom jednoho bodu. Nalevo, asi tak tři deci, máš chyt. Kousek nahóru!“</p>

    <p class="e-bookprozatext">Pustil jsem se tedy levačkou bezpečných hodin a&nbsp;počal jsem hmatat vlevo nahoru. Bylo to tam hladké jak Irenina zadnička. Aspoň jsem si ji představoval tak hladkou. Pravou nohu jsem měl pořád ve vzduchoprázdnu. Tak jsem stál na palci levé nohy a&nbsp;pravou rukou jsem se držel dost tenkého sloupku z&nbsp;pískovce.</p>

    <p class="e-bookprozatext">„Eště kousek vejš!“</p>

    <p class="e-bookprozatext">Natáhl jsem se, až mě zabolelo v&nbsp;kříži, a&nbsp;opravdu, nad zadničkou byl důlek, asi tak hluboký, jako tam měla Irena. To jsem věděl z&nbsp;autopsie, pouze vizuální. Chodila na Jericho v&nbsp;malých dvoudílných plavkách.</p>

    <p class="e-bookprozatext">Ukazovákem jsem se zachytil důlku.</p>

    <p class="e-bookprozatext">Irenin hlas ke mně zazněl opojným šumem borovic a&nbsp;přes chroustání veverky, která se mezitím zas pustila do žrádla „Teď dej pozor. Přímo nad hodinama máš další chyt. Na těch dvou se vzepři, a&nbsp;pravou nohou di do spáry asi ve výši hodin.“</p>

    <p class="e-bookprozatext">Pustil jsem se hodin, jenže chyt nikde žádný. Chvíli jsem tak visel na Irenině dolíčku a&nbsp;na palci levé nohy, a&nbsp;potom mi noha začla prudce telegrafovat.</p>

    <p class="e-bookprozatext">„Vejš!“ křičela Irena „Kousek napravo! To je moc!“</p>

    <p class="e-bookprozatext">„Te –“ pravil jsem, „– telegrafuje mi noha&nbsp;–“</p>

    <p class="e-bookprozatext">„Tak se vrať k&nbsp;hodinám! Ne pravou! DANNY!“ zaječela.</p>

    <p class="e-bookprozatext">Cosi se přihodilo. Letěl jsem povlovně v&nbsp;modrém vzduchu, přesně takovém, jaký jsem popsal ve své básni, nahoře zlaté slunce. Chvilku mi po boku letěla také veverka, s&nbsp;ocasem nadmutým jak padák a&nbsp;se šiškou v&nbsp;rypáku, ale brzo zahnula a&nbsp;přistála na větvi. Řítím se dolů, napadlo mi, všiml jsem si, že se skála ode mě prudce vzdaluje, ale nějak jsem se ani nelek, bylo mi skoro blaze. Anděl strážný mě vzal v&nbsp;podpaží, na chviličku se mi zazdálo, že ho vidím, křídla měl zlatá jako na Zvěstování na mariánském sloupu v&nbsp;Mýtě, vzal mě v&nbsp;podpaží a&nbsp;nesl mě povlovným obloukem dolů a&nbsp;zase nahoru, a&nbsp;tam mě pustil.</p>

    <p class="e-bookprozatext">Visel jsem na laně z&nbsp;borovice, bezmocně jak pytel zrní, a&nbsp;pode mnou Irena zarývala nohy do země a&nbsp;táhla ze všech sil.</p>

    <p class="e-bookhvezdickystred">*&nbsp;*&nbsp;*</p>

    <p class="e-booktirazacitacetext">Takže pak převzala Irena vedení a&nbsp;asi za dvacet minut jsme byli na vrcholku. Nad tou velkou traverzou, co jsem se k&nbsp;ní na první pokus nedostal, to opravdu byla ani snad ne trojka. Ale stejně, pěkně kolmá a&nbsp;pěkně vysoká jehla. Nebýt srdce na Irenině zadečku, asi bych se na to byl vykašlal a&nbsp;slanil od nějakých hodin.</p>

    <p class="e-bookprozatext">Špička ukazováku zvaného Pět prstů čněla však krásně vysoko nad všemi ostatními věžemi široko daleko, v&nbsp;hloubce pod náma se kývaly koruny borovic, plné nenažraných veverek. Do dálky se rozvíral červencový kraj, pruhovaný a&nbsp;kostkovaný žitnými lány a&nbsp;jetelem a&nbsp;trávou, a&nbsp;na něm, jako na strakatém koberci, červený a&nbsp;bílý a&nbsp;růžový Kostelec a&nbsp;nad ním zámek s&nbsp;mohutnou věží, k&nbsp;níž spělo vařící se slunce.</p>

    <p class="e-bookprozatext">„To je krása!“ pravila Irena.</p>

    <p class="e-bookprozatext">Poctivě vzato byla. Jenže já se k&nbsp;ní nikdy nepřiznával. Mým ideálem bylo velkoměsto, aspoň Praha, ale spíš New York, a&nbsp;bary, hotely a&nbsp;tak. Samozřejmě, že jsem to byl já, bydlet jsem musel v&nbsp;Kostelci. Ale na to jsem byl od Pána Boha zvyklý.</p>

    <p class="e-bookprozatext">„Ale ta námaha, než se sem člověk dostane.“</p>

    <p class="e-bookprozatext">„Však ti neuškodí! Seš línej jak veš. Podívej!“ někam vzrušeně ukázala rukou.</p>

    <p class="e-bookprozatext">„Co?“</p>

    <p class="e-bookprozatext">„Sou vidět Krkonoše!“</p>

    <p class="e-bookprozatext">Říkala to, jako kdyby byla plavec stižený kurdějema, který po tříměsíčním bloudění spatřil nějaký ostrov.</p>

    <p class="e-bookprozatext">„Ajo,“ řekl jsem.</p>

    <p class="e-bookprozatext">Pohlédla na mě.</p>

    <p class="e-bookprozatext">„Tebou to vůbec nehne, Danny?“</p>

    <p class="e-bookprozatext">„No sou vidět Krkonoše. Já vim, že tam sou. Taky sem tam byl. Tak co?“</p>

    <p class="e-bookprozatext">„Ale dyť je to <span class="e-booktirazacitacetextkurzivachar">krásný</span>. Takovej krásnej jasnej den! Víš, jak sou daleko?“</p>

    <p class="e-bookprozatext">„Padesát kiláků, možná. Sedumdesát&nbsp;–“</p>

    <p class="e-bookprozatext">„A&nbsp;to ti vůbec&nbsp;–“ vzdala se, mávla nade mnou rukou a&nbsp;zahleděla se k&nbsp;těm namodralým Krkonošům, co na nich bylo bůhvíproč pozoruhodné, že jsou padesát kilometrů daleko. Koukala na ně jak uhranutá a&nbsp;já dost stejným způsobem koukal na ni.</p>

    <p class="e-bookprozatext">„Já mám nejradši,“ řekla, „dyž sem vylezu večer, víš? Dyž zapadá slunce. To je teprv nádhera! Sice to vypadá jako kýč,“ pravila, aby neupadla v&nbsp;podezření ze špatného vkusu, „ale přesto je to krásný.“</p>

    <p class="e-bookprozatext">„Já kýč vod vopravdovýho umění stejně nerozeznám.“</p>

    <p class="e-bookprozatext">„Nepovídej, Danny! Přece poznáš kýč.“</p>

    <p class="e-bookprozatext">„Sou Rosťový vobrazy kýče?“</p>

    <p class="e-bookprozatext">„No&nbsp;– to&nbsp;–“ teď jsem ji chytil, ale vykroutila se. „Já&nbsp;– myslím, že nejsou. Ale Rosťa je samosebou teprv na začátku svý umělecký dráhy. Technicky je eště nedokonalej.“</p>

    <p class="e-bookprozatext">„Myslíš, že je to takový strakatý?“</p>

    <p class="e-bookprozatext">„To ne. Ale vem si třeba, že, van Gogha.“</p>

    <p class="e-bookprozatext">„To je ten, co maluje ty hranatý kytary? To je teda podle mě kýč.“</p>

    <p class="e-bookprozatext">Tak blbý jsem přirozeně nebyl. Věděl jsem, že hranaté kytary malujou Picasso a&nbsp;Braque. Náhodou mě malířství dost zajímalo. Ale chtěl jsem Irenu naštvat. Věděl jsem taky, že van Gogh maloval slunečnice.</p>

    <p class="e-bookprozatext">„Ale ne! Ty seš taky! Prosim tě! To chodíš do septimy! Van Gogh maloval slunečnice!“</p>

    <p class="e-bookprozatext">Irena si sundala pruhované sako, pod ním měla žluté tričko, ušpiněné smůlou a&nbsp;mechem, a&nbsp;pod tričkem černou podprsenku. Vyhrnula si tričko až k&nbsp;podprsence, takže kolem dokola měla hladkou, světlehnědou kůži. Hleděl jsem na tu kůži a&nbsp;Irena mi, nad kýváním borovic hluboko dole a&nbsp;pod vařícím se sluncem nízko nad námi, vykládala o&nbsp;van Goghovi. Že maloval slunečnice a&nbsp;že si uřízl ucho. Taky že byl impresionista.</p>

    <p class="e-bookprozatext">„Rosťa je expresionista,“ řekl jsem.</p>

    <p class="e-bookprozatext">„To řiká von,“ pravila Irena „Von eště neni zatim nic. Ale talent má. Jednou z&nbsp;něj něco bude. Ne jako z&nbsp;tebe.“</p>

    <p class="e-bookprozatext">„Já budu hrát v&nbsp;baru na tenora,“ řekl jsem.</p>

    <p class="e-bookhvezdickystred">*&nbsp;*&nbsp;*</p>

    <p class="e-booktirazacitacetext">Tak jsme plácali, krásné odpoledne ubíhalo, slunce se blížilo k&nbsp;zámecké věži. Jednu chvíli pod námi přelétlo káně a&nbsp;Irena se ocitla v&nbsp;sedmém nebi. Káně kolem nás chvíli kroužilo, asi odhadovalo, jestli bysme se dali sežrat. Pak ztratilo zájem a&nbsp;nádhernou elipsou přelítlo půl skalního města a&nbsp;zmizelo v&nbsp;lese.</p>

    <p class="e-bookprozatext">„Čim bys ty chtěla bejt, Ireno?“ zeptal jsem se.</p>

    <p class="e-bookprozatext">„Já eště nevim. Možná že pudu študovat tělák. Teda po válce.“</p>

    <p class="e-bookprozatext">„Ty bys chtěla bejt profesorkou?“ pravil jsem s&nbsp;odporem.</p>

    <p class="e-bookprozatext">„Docela jo, třeba,“ řekla. „To musí bejt docela hezký, učit mladý lidi.“</p>

    <p class="e-bookprozatext">„Tobě to připadá hezký?“ pravil jsem zhnuseně. „Nutit mladý lidi skákat přes koně a&nbsp;vytahovat se na kruhy a&nbsp;takový koniny?“</p>

    <p class="e-bookprozatext">„Inu, lenochům, jako seš ty, se to nelíbí, to vím,“ řekla a&nbsp;očima jako káva s&nbsp;mlíkem se milovala s&nbsp;krajinou.</p>

    <p class="e-bookprozatext">„Stejně si vemeš Zdeňka. Ten ti udělá dítě nebo dvě nebo tři, a&nbsp;skejsneš doma.“</p>

    <p class="e-bookprozatext">„Neskejsnu. A&nbsp;já mám děcka ráda. Chtěla bych mít <span class="e-booktirazacitacetextkurzivachar">aspoň</span> tři.“</p>

    <p class="e-bookprozatext">„Ale ne se mnou.“</p>

    <p class="e-bookprozatext">Pohlédla na mě, usmála se.</p>

    <p class="e-bookprozatext">„Nežvaň,“ řekla. „Zase už žvaníš.“</p>

    <p class="e-bookprozatext">„Nebo bys chtěla?“</p>

    <p class="e-bookprozatext">„To by záleželo jen na tobě.“</p>

    <p class="e-bookprozatext">„Dyby to záleželo jen na mně, Ireno,“ pravil jsem logicky, „měla bys ve svejch šestnácti letech už nejmíň dvě děti. Možná čtyři, dybys je všechny měla v&nbsp;šestým měsíci.“</p>

    <p class="e-bookprozatext">„Nežvaň, nežvaň, Daníčku. Dyť víš, jak to myslim.“</p>

    <p class="e-bookprozatext">„Dybych to věděl,“ pravil jsem trpce. „Dybych to věděl, tak bys je měla.“</p>

    <p class="e-bookprozatext">Položila mi ruku na ústa. Měla na ní mozoly od pískovce a&nbsp;dlaň jí voněla mechem a&nbsp;husím sádlem. Asi měla k&nbsp;obědu chleba se sádlem. Trošku mi stiskla čumák.</p>

    <p class="e-bookprozatext">„Teď sem četla moc hezkou knížku,“ řekla „<span class="e-booktirazacitacetextkurzivachar">Věčně zpívají lesy</span>, od Gulbrandsena. Čets to?“</p>

    <p class="e-bookprozatext">„Nečet,“ řekl jsem. „Já čtu rodokapsy.“ A&nbsp;líbnul jsem ji do dlaně.</p>

    <p class="e-bookprozatext">„Zase žvaníš, Daníčku,“ stáhla ruku zpátky a&nbsp;prohlížela si dlaň.</p>

    <p class="e-bookprozatext">„Nežvanim. Četlas <span class="e-booktirazacitacetextkurzivachar">Návrat pobožnýho střelce</span> vod&nbsp;– vod&nbsp;– no někdo to napsat musel, počítám.“</p>

    <p class="e-bookprozatext">„Co to tam mám?“ pravila a&nbsp;pořád se dívala do dlaně.</p>

    <p class="e-bookprozatext">„Duši,“ řekl jsem.</p>

    <p class="e-bookprozatext">„Čí duši?“</p>

    <p class="e-bookprozatext">„Mou. Ale je tvoje. Můžeš si jí nechat.“</p>

    <p class="e-bookprozatext">„Tak jo,“ řekla a&nbsp;zavřela dlaň v&nbsp;pěstičku. „Ale kam jí dám?“</p>

    <p class="e-bookprozatext">Pohlédla na mě, v&nbsp;očích snad poezii nebo co. Měl jsem dost rád básničky, ale tohle jsem v&nbsp;nich nenašel. Koukal jsem jí do těch očí, medové rybičky pluly v&nbsp;bílé kávě. Pak jsem sklouzl zrakem tam, kde mělo pokecané tričko cudný výstřih. Irena pořád držela zavřenou pěstičku před sebou. Sledovala můj pohled, vzdychla.</p>

    <p class="e-bookprozatext">„Ach jo, Danny. Dybys ty pořád nemyslel jen na to. Mysli třeba na literaturu. Na básně, třeba. Můžem si vo nich povídat.“</p>

    <p class="e-bookprozatext">Otevřela pěstičku, dala si dlaň před pusu, pravila. „Leť, duše!“ a&nbsp;foukla.</p>

    <p class="e-bookprozatext">„Ty seš, Ireno!“ řekl jsem vyčítavě. „Kam má taková odfouknutá duše letět? Neni kam.“</p>

    <p class="e-bookprozatext">„Najde třeba nějakou jinou duši.“</p>

    <p class="e-bookprozatext">Položil jsem jí svou dlaň na pusu. Přes dlaň na mě koukaly obrovské hnědé oči, hrozně krásné. S&nbsp;Irenou, když chtěla, to bylo prima. Když chtěla, i&nbsp;když někdy ne to, co jsem chtěl já. Možná že když chtěla, ani já to nechtěl, tamto. Cítil jsem, jak mě slabounce líbla do dlaně. Sevřel jsem ruku v&nbsp;pěst. Dal jsem si ji blízko k&nbsp;očím a&nbsp;pootevřel jsem ji.</p>

    <p class="e-bookprozatext">„Co to tady je divnýho?“</p>

    <p class="e-bookprozatext">„Jakto divnýho?“</p>

    <p class="e-bookprozatext">„No já nevim. Nikdy sem nic takovýho neviděl.“</p>

    <p class="e-bookprozatext">„To je duše, ty trumbero!“</p>

    <p class="e-bookprozatext">„Čí duše?“</p>

    <p class="e-bookprozatext">„Hádej!“</p>

    <p class="e-bookprozatext">„Je taková&nbsp;– ňáká&nbsp;–“</p>

    <p class="e-bookprozatext">„Jaká?“</p>

    <p class="e-bookprozatext">„Přelítavá nebo jaká. Koukej, jak tam sebou cuká! Z&nbsp;jednoho prstu na druhej!“</p>

    <p class="e-bookprozatext">„Náhodou vůbec neni přelítavá. Jenom neví. Proto sebou cuká,“ řekla Irena.</p>

    <p class="e-bookprozatext">„Já jí poradim, jo?“</p>

    <p class="e-bookprozatext">„Tak poraď. Ale dobře!“</p>

    <p class="e-bookprozatext">„Duše,“ řekl jsem. „Koukej. Vidíš támhletu borovici?“ a&nbsp;druhou rukou jsem ukázal po směru, co jím Irena odfoukla mou duši. „Tak tam lítá sem tam jedna taková vosamělá duše. Duše mužskýho pohlaví.“</p>

    <p class="e-bookprozatext">„Jak se to pozná, u&nbsp;duše?“</p>

    <p class="e-bookprozatext">„Že je smutná. Všecky mužský duše sou smutný. A&nbsp;ženský duše se hihňaj.“</p>

    <p class="e-bookprozatext">„Tadle se taky hihňá?“</p>

    <p class="e-bookprozatext">„Teď ne,“ řekl jsem. „Teď poslouchá. Aspoň to tak vypadá.“</p>

    <p class="e-bookprozatext">„Tak jí raď!“</p>

    <p class="e-bookprozatext">„Radim, ti duše. Leť támhle k&nbsp;tý borovici, a&nbsp;až tam uvidíš tu mužskou duši, tak se na ní nalep a&nbsp;drž se jí zuby nehty a&nbsp;už se jí nikdy nepouštěj. Vona je to děsně věrná mužská duše.“</p>

    <p class="e-bookprozatext">„Nevěř mu, duše,“ řekla Irena „Je to ta nejproradnější duše v&nbsp;celým Kostelci.“</p>

    <p class="e-bookprozatext">„To se jen tak zdá. Poněvadž žádná duše vo ní nestojí. Tak ta duše furt hledá a&nbsp;hledá, ale duše sou většinou blbý. Myslim ženský duše.“</p>

    <p class="e-bookprozatext">„Dej si majzlíka, duše,“ řekla Irena.</p>

    <p class="e-bookprozatext">„Nedej. Nemusíš,“ řekl jsem. „A&nbsp;leť rychle! Leť!“ a&nbsp;odfoukl jsem Ireninu dušičku mezi borovice, ztratila se mi v&nbsp;tom mladém stínu svěžích borovic, už jsem ji nikdy nenašel.</p>

    <p class="e-bookhvezdickystred">*&nbsp;*&nbsp;*</p>

    <p class="e-booktirazacitacetext">Tak jsme plácali a&nbsp;plácali, s&nbsp;tou holkou Irenou, až najednou z&nbsp;dálky od kostela zahřměl Gabriel a&nbsp;hned po něm Michael a&nbsp;holka Irena zvolala, jak to volávaly kostelecké holky:</p>

    <p class="e-bookprozatext">„Ježkovy voči! Vono je už pět!“</p>

    <p class="e-bookprozatext">Vono už bylo pět.</p>

    <p class="e-bookprozatext">„Musíme slanit, Danny,“ řekla.</p>

    <p class="e-bookprozatext">„Nojo. Asi musíme.“</p>

    <p class="e-bookprozatext">A&nbsp;teď jsme zjistili nemilou věc. Tam, kde na Pěti prstech vždycky byla slaňovací skoba, už nebyla. Byla tam po ní jen dírka s&nbsp;vydrolenou sádrou.</p>

    <p class="e-bookprozatext">„To tu asi slaňoval Benno,“ řekl jsem. Jako fór, samozřejmě. Benna nikdy ani nenapadlo, aby se dával k&nbsp;horolezcům. Ale Ireně nebylo do fórů.</p>

    <p class="e-bookprozatext">„Co budem dělat?“</p>

    <p class="e-bookprozatext">„Nemáš slaňovací skobu v&nbsp;tom svým svazku cudnosti?“ ukázal jsem na hrozen všelijakých želízek, které s&nbsp;sebou přitáhla na ochranu. Narážku ignorovala a&nbsp;pravila:</p>

    <p class="e-bookprozatext">„Ale nemám sádru!“</p>

    <p class="e-bookprozatext">Byli jsme v&nbsp;pěkném loji a&nbsp;vypadalo to, že na večeři se domů hned tak nedostaneme. Mně to tak nevadilo, ale Irena se bála pana rady.</p>

    <p class="e-bookprozatext">„Strčíme jí tam jen tak,“ řekl jsem, „ňák ji utěsníme a&nbsp;já jí budu držet za smyčku. Ty slaníš a&nbsp;pro někoho dojdeš, aby sem vylez se sádrou.“</p>

    <p class="e-bookprozatext">„Jo a&nbsp;co dyž se vytrhne? Ty jí neudržíš. Tady nemáš žádnou vopěru pro nohy.“</p>

    <p class="e-bookprozatext">Rozhlédla se. Vršek Pěti prstů byl hladký, do kulata, ohlazený dešti asi už od diluvia. Nikde nic, za co by se dala zachytit aspoň smyčka, a&nbsp;nejmíň deset metrů pod vrškem ani jedny hodiny. Úporně jsem přemýšlel.</p>

    <p class="e-bookprozatext">„Víš co? Hele: rozvážem asi tři smyčky, navážem je na sebe a&nbsp;provlíknem je slaňovací skobou. Pak skrz ní provlíknem slaňovací lano a&nbsp;já se za ty svázaný smyčky pověsím na druhou stranu. Takže dyž se skoba vytrhne, tak tě udržim.“</p>

    <p class="e-bookprozatext">Bylo to děsně neortodoxní, proto se jí to nelíbilo. Irena měla ráda všechno podle pravidel. Ale na druhé straně se zas bála tatínka.</p>

    <p class="e-bookprozatext">„To je ale děsnej risk, Danny.“</p>

    <p class="e-bookprozatext">„No taky můžem počkat, až sem v&nbsp;sobotu přídou kuci. Mně je to jedno. Dnes máme středu, to máš dva dni, to se bez jídla dá vydržet. Vodu si nachytáme do tý jamky po slaňovací skobě, jestli bude pršet. Dyž ne&nbsp;–“</p>

    <p class="e-bookprozatext">„Já musim bejt nejdýl v&nbsp;sedum doma. Jinak je zle!“ pravila, jak to kostelecké holky říkávaly.</p>

    <p class="e-bookprozatext">„Proč by bylo zle? Nebude.“</p>

    <p class="e-bookprozatext">„Nemluv hloupě, Danny. Heleď,“ svitla jí naděje. „Třeba Rosťovi bude divný, že nejdem, tak nás pude hledat, ne? Nemyslíš?“</p>

    <p class="e-bookprozatext">„Nemyslim,“ řekl jsem. „Ten už je dávno doma, víš?“</p>

    <p class="e-bookprozatext">„Jak to víš?“</p>

    <p class="e-bookprozatext">„To sme se tak na tebe smluvili,“ pohlédl jsem jí zpříma do očí z&nbsp;bílé kávy. „Vypad hned, jak sme vodešli. Akorát tam nechal lístek, že se mu udělalo špatně.“</p>

    <p class="e-bookprozatext">„Vy ste kluci pitomí!“ rozčilila se. „Co budem dělat, proboha?“</p>

    <p class="e-bookhvezdickystred">*&nbsp;*&nbsp;*</p>

    <p class="e-booktirazacitacetext">Nakonec zvítězil strach z&nbsp;jejího ortodoxního tatínka nad strachem z&nbsp;mnou navržené neortodoxní techniky. Měl jsem ji seshora jistit vahou své láskya&nbsp;ona cestou k&nbsp;tatínkovi měla přivolat pomoc.</p>

    <p class="e-bookprozatext">Pokřižoval jsem se, Irena taky, a&nbsp;pak jsem se spustil po svázaných smyčkách na druhou stranu jehly. Krkolomné to teda bylo. Dostal jsem strach.</p>

    <p class="e-bookprozatext">„Můžu, Danny?“ slyšel jsem Irenin úzkostlivý hlásek.</p>

    <p class="e-bookprozatext">„Jo,“ pravil jsem úsečně, aby se mi náhodou nezatřás hlas.</p>

    <p class="e-bookprozatext">Něco se dělo. Zřejmě začla slaňovat Ke své hrůze jsem cítil, že skoba se nějak viklá. Najednou to luplo, cvaklo něco nebo co, a&nbsp;smyčka nade mnou se pomalu sunula k&nbsp;jedné straně.</p>

    <p class="e-bookprozatext">Tě pic! Ježišmarjá!</p>

    <p class="e-bookprozatext">Rychle jsem se vytáhl nahoru, do půl těla jsem to stihnul, a&nbsp;pak pud sebezáchovy mrzce zvítězil nad láskou a&nbsp;já se pustil smyčky a&nbsp;přilnul jsem celým tělem na plocho k&nbsp;pískovci. Jako had jsem se pomaloučku plazil dopředu, do bezpečí. V&nbsp;uších mi zaznělo strašidelné zaječení. Irena jak se chudák řítila na druhé straně asi tak z&nbsp;dvaceti metrů na zem.</p>

    <p class="e-bookprozatext">Proboha! Zapraskaly nějaké větve, snad pomocí břišních svalů jsem se konečně doplazil tak daleko, že jsem měl těžiště na oblé plošině. Rychle jsem se vztyčil na všechny čtyři a&nbsp;dolezl jsem ke kraji na tu stranu, kde spadla Irena.</p>

    <p class="e-bookprozatext">Asi poprvé v&nbsp;životě mě popadla opravdová hrůza.</p>

    <p class="e-bookprozatext">Koukl jsem přes okraj věže a&nbsp;uviděl jsem Irenku dole na jehličí. Seděla na něm. Zaplať Pán Bůh! Neležela bezvládně. Seděla na zemi a&nbsp;sahala si na nohu nebo kam. Nebylo to vidět přesně. Asi jsem měl před očima ty mžitky. Zavolal jsem:</p>

    <p class="e-bookprozatext">„I&nbsp;– Ireno! Ne&nbsp;– nestalo se ti něco?“</p>

    <p class="e-bookprozatext">Dost pitomá otázka.</p>

    <p class="e-bookprozatext">Pozdvihla ke mně tvář a&nbsp;žalostně pípla:</p>

    <p class="e-bookprozatext">„Danny! Já sem si asi zlomila nohu!“</p>

    <p class="e-bookprozatext">„Jinak nic?“ zeptal jsem se, opět blbě.</p>

    <p class="e-bookprozatext">„Já nevim. Vono se to utrhlo, zrovna dyž sem se vodrazila vod stěny. Slítla sem na borovici a&nbsp;po tý sem sjela dólu. Sem celá vodřená!“</p>

    <p class="e-bookprozatext">„Nemáš ňáký&nbsp;– vnitřní zranění nebo něco?“ volal jsem jako úplný idiot.</p>

    <p class="e-bookprozatext">„Já nevím. Ale asi budu mít zlomenou nohu!“</p>

    <p class="e-bookprozatext">„Je to vidět, že je zlomená?“</p>

    <p class="e-bookprozatext">„Já nevim!“</p>

    <p class="e-bookprozatext">„Leze ti kost?“</p>

    <p class="e-bookprozatext">„Ne. Vypadá celá.“</p>

    <p class="e-bookprozatext">„Zkus se na ní postavit. Ale vopatrně!“</p>

    <p class="e-bookprozatext">Irena se zdvihla ze země, a&nbsp;pak se najednou zas složila.</p>

    <p class="e-bookprozatext">„Jau!“</p>

    <p class="e-bookprozatext">„Je zlomená?“</p>

    <p class="e-bookprozatext">„Já nevim! Děsně to bolí! Jau! Jau! V&nbsp;kotníku!“</p>

    <p class="e-bookprozatext">Nevěděl jsem, co říct.</p>

    <p class="e-bookprozatext">„Jaujaujau!“ ječela Irena. Muselo ji být slyšet až v&nbsp;Kostelci.</p>

    <p class="e-bookprozatext">Průšvih.</p>

    <p class="e-bookprozatext">Rozhlédl jsem se. Vtom jsem dole uviděl nějakého chlapa. Stál pod borovicema a&nbsp;močil. Irena ho vidět nemohla, bylo mezi nima spousta křoví a&nbsp;balvanů. Ale chlap ji zřejmě uslyšel řvát a&nbsp;zarazil se. Rychle si zapnul poklopec.</p>

    <p class="e-bookprozatext">Užuž jsem na něj chtěl zavolat, ale v&nbsp;poslední chvíli jsem se zarazil.</p>

    <p class="e-bookprozatext">Ten chlap byl Zdeněk. A&nbsp;měl být teda v&nbsp;Praze.</p>

    <p class="e-bookhvezdickystred">*&nbsp;*&nbsp;*</p>

    <p class="e-booktirazacitacetext">Tak jsem byl zticha jako pěna a&nbsp;sledoval jsem je jenom jako pantomimu. Irena pořád ječela a&nbsp;Zdeněk rychle vyrazil po tom zvuku. Když rozhrnul poslední křoví, prudce se zastavil a&nbsp;já měl dojem, že snad chce couvnout. To už ho ale uviděla Irena, takže nemoh.</p>

    <p class="e-bookprozatext">„Zdeňkůůů,“ zvolala žalostně, vůbec nepřekvapená tím, kde se tady bere, když tu nemá být. „Já sem si zlomila nohůůůů! Zdeňkůůůůůůůů!“</p>

    <p class="e-bookprozatext">A&nbsp;náhle jako když utne. Došlo jí, že má být u&nbsp;onemocnělé matky, a&nbsp;není. Zdeněk, děsně nerad, se vynořil z&nbsp;křoví a&nbsp;poklekl k&nbsp;její noze. Úplně zapomněla řvát. Ne teda štěstím, že je zachráněná. I&nbsp;na tu výšku bylo vidět, že se na něj moc neusmívá.</p>

    <p class="e-bookprozatext">Pak se ho něco zeptala. Protože to bylo normálním hlasem, neslyšel jsem co. Uměl jsem si to domyslet. Zdeněk odpověděl taky něco nesrozumitelného, ale řekl to tak, že i&nbsp;nahoru na Pět prstů bylo slyšet, že lže. Něco zas Irena, pak zas Zdeněk, pak Irena a&nbsp;pak se Zdeněk kouknul nahoru.</p>

    <p class="e-bookprozatext"><span class="calibre14">Rychle jsem zatáh hlavu a&nbsp;odplazil jsem se na druhou stranu. Ohlédl jsem se, abych nepřepad, a&nbsp;tady, dole mezi borovicema se brouzdala nějaká blondýna v&nbsp;dlouhých kalhotách. A&nbsp;hele! Vypadala ne moc přírodně. Vlasy byly peroxydové a&nbsp;čerstvě od holiče. Škobrtala přes kamínky, asi byla z&nbsp;Prahy. Hele. Tak to bude ta onemocnělá matka. Jenže Mohamed nejel k&nbsp;hoře, hora si zajela za Mohamedem. A&nbsp;Mohamed se lek, aby horu v&nbsp;Kostelci neviděli, tak ji dopravil do skal. Asi do Pilňáčkovy chaty. Dost se kamarádil s&nbsp;Pilňáčkem.</span></p>

    <p class="e-bookprozatext">Rychle jsem se přeplazil zas na druhou stranu a&nbsp;dole se Zdeněk zabýval Ireniným kotníkem a&nbsp;podezřele se přitom ohlížel přes rameno. Vstal, něco vykládal a&nbsp;otočil se k&nbsp;odchodu. Asi že přivede pomoc. Irena mu něco říkala, zdržovala ho.</p>

    <p class="e-bookprozatext">Honem zpátky. Blondýna byla rovnou pod Pěti prsty a&nbsp;škubala za nějaké kytky. Hvízdl jsem. Podívala se nahoru.</p>

    <p class="e-bookprozatext">„Slečno!“ zavolal jsem zdušeným hlasem. „Běžte rychle kolem na druhou stranu. Něco se tam stalo!“</p>

    <p class="e-bookprozatext">Koukala na mě jako vyvalená.</p>

    <p class="e-bookprozatext">„Honem! Mně tam vodsud spadla partnerka a&nbsp;zlomila si nohu!“</p>

    <p class="e-bookprozatext">A&nbsp;ukazoval jsem tím směrem, kterým Zdeněk určitě nepůjde. Peroxydka pochopila svou křesťanskou povinnost a&nbsp;pustila se v&nbsp;klus kolem Pěti prstů.</p>

    <p class="e-bookprozatext">Rychle zpátky. Zdeněk právě opouštěl Irenu opačným směrem, aby jako přivedl tu pomoc. Byl bych rád věděl, co si asi v&nbsp;hlavě sestavuje za řeč, kterou hodlá přednést blondýně.</p>

    <p class="e-bookprozatext">Zmizel a&nbsp;za moment se objevila blondýna. Přiběhla k&nbsp;Ireně, a&nbsp;i přes tu výšku jsem uviděl ten Irenin pohled. Ten, pane, byl!</p>

    <p class="e-bookprozatext">Rychle jsem přelezl na druhou stranu. Zdeněk už tam pátral zrakem i&nbsp;sluchem.</p>

    <p class="e-bookprozatext">„Zdeňku!“ zařval jsem na něj seshora. „Tady na druhý straně leží Irena. Zlomila si nohu!“</p>

    <p class="e-bookprozatext">„Já vim,“ zahulákal. A&nbsp;pak tišeji: „Já du přivíst pomoc.“</p>

    <p class="e-bookprozatext">Asi zabloudil, poněvadž ji hledal směrem, kde se asi tak třicet kilometrů rozprostíraly samé skály.</p>

    <p class="e-bookprozatext">„Zrovna jí našla ňáká holka,“ zavolal jsem. „Tak už nemusíš.“</p>

    <p class="e-bookprozatext">„Jaká holka?“</p>

    <p class="e-bookprozatext">To skoro zaječel.</p>

    <p class="e-bookprozatext">„Taková blondýna v&nbsp;kalhotách.“</p>

    <p class="e-bookprozatext">Něco řekl, asi Do prdele! Počítal jsem, že jistě.</p>

    <p class="e-bookprozatext">Tak jsem se zas přemístil.</p>

    <p class="e-bookprozatext">Co si řekli, když se tak všichni tři sešli, to mi ušlo. Uviděl jsem jenom, jak se jich Irena drží kolem krku, nalevo blondýny a&nbsp;napravo Zdeňka, a&nbsp;pajdá po jedné noze směrem k&nbsp;Rosťově chatě. Co řek Zdeněk portrétu, jsem se taky nedozvěděl. Ze vzteku mě ale nechal na Pěti prstech čekat skoro do deseti hodin. Teprve pak dorazili Leneček a&nbsp;Kršák, dvě alpinistická esa z&nbsp;Klubu turistů, zdolali Pět prstů za deset minut, vyčistili dirku, nacpali ji olovem, zalili sádrou a&nbsp;pak jsme čekali, až ztvrdne.</p>

    <p class="e-bookprozatext">Na nebi visel veliký měsíc, blíž, než když člověk stojí na zemi. Poslouchal jsem Kršákovo kázání, jací jsme byli blbci, trestuhodní blbci, a&nbsp;jak horolezectví je jedním z&nbsp;nejbezpečnějších sportů, pokud se přesně dodržují pravidla. Jak vede k&nbsp;pravému kamarádství a&nbsp;cvičí věrnost a&nbsp;obětavost, ačkoliv je teda úplně bezpečné. Kršák takto kázal a&nbsp;já vzpomínal na to, jak Irena odfoukla mou duši a&nbsp;já její, kolem měsíce se udělala zelená koróna a&nbsp;na Kostelec v&nbsp;hloubce pod námi padal jemný bavlněný prach, který přes den k&nbsp;nebi vyfoukly prašné věže přádelen, a&nbsp;v&nbsp;měsíčním světle světélkoval jako nějaké obrovské hejno kobylek se slídovými křídly. Teď zase řečnil Leneček, jak to horolezectví vede k&nbsp;přátelství na život a&nbsp;na smrt, ačkoliv teda je úplně bezpečné, a&nbsp;já si pomyslel, co asi dělají ty dvě duše v&nbsp;korunách borovic, jestli se hledají, jestli se najdou a&nbsp;jestli snad, v&nbsp;případě opačných pohlaví, nevede horolezectví taky k&nbsp;pravé lásce. Zas kázal Kršák, zezdola jsem slyšel chrápat a&nbsp;krkat nějakou veverku, děsně se v&nbsp;létě přežíraly, odněkud houkala sova a&nbsp;jakýsi netopýr se na nás přiletěl podívat a&nbsp;pak se na nás z&nbsp;výšky vysral, tedy doslova, spadlo to Kršákovi na klobouk a&nbsp;on to rozmazal po pískovci, zafoukal vítr a&nbsp;prašné vločky se roztančily nad Kostelcem, nad tím krásným mlžným městem, kde kvůli těm vločkám trpělo padesát procent obyvatelstva průduškovým katarem. Ty duše se určitě najdou, určitě, musí. Irena se teda přesvědčila, přesvědčila se teda, kdo je přelétavý a&nbsp;kdo ne, jemu dovolila, a&nbsp;podved ji s&nbsp;nějakou peroxydovou blondýnkou, a&nbsp;mně nedovolila, a&nbsp;– nepodved jsem ji ani s&nbsp;krásnýma holkama Weberovic, poněvadž se mi to nepovedlo, to je fakt, ale kdyby mi dovolila, přísahám, Pane Bože, že já bych ji nepodved, Irenku, jak bych moh! Najednou se mi zdálo, že dnes jsem se konečně nedopustil žádného hříchu, ani jsem nelhal. Přiznal jsem se Ireně, jak jsme to na ni měli nalíčené, takže to se tím zneutralizovalo, a&nbsp;zdálo se mi, že Pán Bůh přece jen není tak nespravedlivý, jak se někdy zdá, a&nbsp;že mě dnes vlastně odměnil. No ano. Mě odměnil a&nbsp;Zdeňka potrestal. A&nbsp;to je, páni, teprv začátek! Co teprv bude! Páni! Ach Bože! Pane Bože! A&nbsp;děkoval jsem tomu dost nevyzpytatelnému Pánovi, pod měsícem, který zatím skoro zhnědnul a&nbsp;pluly v&nbsp;něm malé žluté tečky, tak žluté, skoro jako Ireniny zřítelnice.</p>

    <p class="e-bookprozatext">Pak sádra ztvrdla a&nbsp;bez nehody jsme slanili do tmy pod borovice. Teď teprv to bude prima sezóna!</p>
  </div>
</body>
</html>